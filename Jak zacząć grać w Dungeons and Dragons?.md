# Jak zacząć grać w Dungeons and Dragons?
## Wstęp
Gry Role Play to spotkanie przyjaciół, gdzie opowiadamy i odgrywamy epickie historie pełne herosów, potworów, magii i miecza - z nami w roli głównej! Żeby ustrukturyzować taką opowieść, istnieją różne mechaniki. Przybliżona w tym dokumencie mechanika to 5 edycja znanego systemu Dungeons and Dragons. Nie jest ważne, żebyśmy znali te zasady na pamięć. Ważne, żebyśmy się dobrze bawili i czasem wsparli tą mechaniką - i co równie ważne, nie wydali majątku, gdyż wszystko w tym poradniku jest udostępnione od twórców za darmo. 
Pamiętajmy - wygrywamy wtedy, gdy spędziliśmy miło czas i odegraliśmy wciągającą historię.

## Co obejrzeć obowiązkowo na start?
Ekipa podcasterów z [Podsluchane.pl / Sesje na podsłuchu](https://www.podsluchane.pl/napodsluchu/) przygotowała wprowadzenie po polsku:
1. w formie filmu [Dungeons and Dragons 5E – Podstawowe zasady - YouTube](https://youtu.be/xgCn1Ps8pz8).
2. oraz w formie rozszerzonego tekstu [Dungeons & Dragons 5e - Podstawowe zasady](https://patronite.pl/post/10312/dungeons-dragons-5e-podstawowe-zasady).
	
## Potrzebne materiały dla gracza
1. Anglojęzyczny PDF ze strony [Basic Rules for Dungeons & Dragons | Dungeons & Dragons](https://dnd.wizards.com/articles/features/basicrules) zawierający standardowe zasady do D&D 5.0. Pozycja obowiązkowa.
3. Zestaw kości wielościennych (są oznaczone K jak kość lub D jak ang. dice). Są to kości K4, K6, K8, K10, K12, K20. Jeśli nie masz w domu takich kości, wystarczy dowolna darmowa aplikacja do rzucania kostkami na Android i iOS (szukaj pod „Dice”, „RPG dice” lub podobnych). Nawet wpisanie w Google "Dice roller" otworzy prosty widget do rzucania kośćmi w przeglądarce. 
4. Szablon karty postaci gracza:
	1. Pusty szablon karta-postaci [do druku po polsku](https://www.rebel.pl/dnd/download/) albo [karta interaktywna](https://www.rebel.pl/dnd/download/karta-postaci-interaktywna) do uzupełnienia cyfrowo, bez potrzeby druku. Wygodna edycja w programach typu Adobe Reader, Foxit Reader itp.
	2. Anglojęzyczne karty postaci z [TRPG Resources | Dungeons & Dragons](https://dnd.wizards.com/products/tabletop-games/trpg-resources/trpg-resources) - są tu zarówno puste szablony, jak i pregenerowane archetypy, żeby nie trudzić się budowaniem postaci od zera.
	3. Dla zupełnie początkujących pod adresem [Character Builder for Dungeons & Dragons (D&D) Fifth Edition (5e) - D&D Beyond](https://www.dndbeyond.com/characters/builder#/) znajduje się anglojęzyczny kreator postaci krok po kroku.


## Materiały dodatkowe 
1. Te same treści co w PDF, ale rozszerzone o więcej ras i klas, są też dostępne na stronie [Start Your D&D Adventure! - Essentials - D&D Beyond](https://www.dndbeyond.com/essentials). Pozycja opcjonalna.
2. Dla Androida i iOS istnieje też darmowa aplikacja D&D Beyond, w której można mieć zasady podstawowe na podorędziu.
2. Wprowadzenie i materiały polskiego [Wydawnictwa Rebel](https://www.rebel.pl/dnd/).
3. W czasach COVID-19 wydawca gry udostępnił szereg anglojęzycznych materiałów (zasady, scenariusze), [na specjalnej stronie](https://dnd.wizards.com/remote/freematerial) 
4. Filmy na kanale "To ja go tnę!"
	1. Krótkie [filmiki o mechanice gry](https://www.youtube.com/playlist?list=PLXQV7yBcVcXrMPrkfz5HmjE0I6cbvHsqz), zrobione przez polskich fanów. 
	2. [Nagrane sesje](https://www.youtube.com/channel/UCTZElUg9RC3dMAkvUvi3rRg/playlists?view=50&sort=dd&shelf_id=3) dla inspiracji i zrozumienia, jak rozgrywka wygląda w praktyce.  
